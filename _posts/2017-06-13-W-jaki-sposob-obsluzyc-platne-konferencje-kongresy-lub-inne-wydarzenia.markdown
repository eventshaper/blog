---
layout: post
permalink: w-jaki-sposob-obsluzyc-platne-konferencje-kongresy-lub-inne-wydarzenia
title: W jaki sposób obsłużyć płatne konferencje, kongresy lub inne wydarzenia
date:   2017-06-13 15:41:34 +0200
categories: płatności bramka pieniądze faktury DotPay formularz
excerpt: "Obsługa płatności na eventach to jeden z tematów bardzo często poruszanych przez organizatorów oraz event managerów."
---

Obsługa płatności na eventach to jeden z tematów bardzo często poruszanych przez organizatorów oraz event managerów. W zależności od branży oraz od rodzaju konferencji, często spotykamy się z różnymi pytaniami począwszy od możliwości skorzystania ze zwykłych przelewów bankowych aż po automatyczną obsługę kilku walut. Postaramy się opisać jakie są trzy główne warianty obsługi płatności.

### Wariant 1: Integracja z internetowym systemem płatności

Integracja z pośrednikiem płatności jest najnowocześniejszą i zarazem najwygodniejszą dla uczestników metodą obsłużenia płatności na wydarzeniu. Sklepy internetowe i serwisy aukcyjne zdążyły już przyzwyczaić nas do możliwości natychmiastowego opłacenia złożonego zamówienia, a trend związany z automatyzacją płatności jest coraz bardziej widoczny na rynku konferencyjnym.

#### Jakie są korzyści płynące z integracji płatności?

Integracja płatności na wydarzeniu to wygoda zarówno dla uczestnika jak i organizatora. Przede wszystkim uczestnik w prosty sposób może dokonać wpłaty. Nie trzeba wypełniać danych do przelewu ani numeru konta – wszystko dzieje się automatycznie i nie ma miejsca na pomyłkę. Organizator z kolei nie musi ręcznie sprawdzać salda na koncie bankowym i korelować wpłat z listą uczestników, co przy dużych wydarzeniach może zaoszczędzić mnóstwo czasu. Co więcej, organizator może również skorzystać z gotowego modułu do wystawiania faktur w eventshaper, który zaoszczędzi jeszcze więcej pracy!

#### Jak to wszystko wygląda od strony uczestnika w eventshaper?

1. Uczestnik wchodzi na stronę wydarzenia
2. Wypełnia formularz rejestracji i klika ‘Zarejestruj’. W tym momencie system eventshaper zadba o to, by uczestnik automatycznie trafił na listę zarejestrowanych gości - oznaczony jako nieopłacony. Dzięki temu organizator natychmiast wie, że ktoś się zarejestrował, ale jeszcze nie zapłacił. Zarejestrowany uczestnik automatycznie otrzymuje też wiadomość email z potwierdzeniem rejestracji oraz ze spersonalizowanym linkiem do płatności. Gdyby z jakiegoś powodu proces rejestracji został przerwany (brak Internetu, itp.), to dzięki temu linkowi uczestnik może ponowić płatność w dowolnym momencie.
3. Uczestnik jest przekierowany na stronę pośrednika na której wybiera sposób płatności (karta, szybki przelew, BLIK, itp.)
4. W ostatnim kroku jest przekierowany na stronę swojego banku i dokonuje zapłaty
5. Po wykonanej transakcji trafia z powrotem na stronę wydarzenia, gdzie wyświetla się komunikat o prawidłowej płatności

##### Dodatkowo:
- po zakończonej sukcesem płatności uczestnik otrzymuje wiadomość email od pośrednika płatności, która jest dokumentem potwierdzającym wpłatę
- uczestnik zostanie też oznaczony jako opłacony w systemie eventshaper
- w tym momencie istnieje możliwość wysłania maila z załączoną fakturą VAT uczestnikowi (faktura generuje się automatycznie)

#### Co musi zrobić organizator?

Skupmy się jednak na tym jak to wszystko osiągnąć z perspektywy organizatora. Jeżeli chcemy aby na naszej stronie wydarzenia uczestnicy dokonywali wpłat, to należy wybrać odpowiedniego pośrednika. W tym momencie należy zebrać kilka informacji o planowanym wydarzeniu, aby móc wybrać najlepszego dostawcę:

- Cena/ceny uczestnictwa w wydarzeniu
- Planowana liczba uczestników
- Waluta lub waluty w których planujemy pobierać opłatę
- Goście z USA – obsługa kart American Express (AMEX)

Wszystkie systemy pośrednictwa płatności pobierają prowizję od każdej wpłaty, więc obliczenie średniej ceny i przewidywanej liczby uczestników pomoże nam oszacować sumę wpłat a więc i wysokość prowizji. Prowizje są zależne od wybranej metody płatności – szybki przelew, karta płatnicza, BLIK, itp. i zazwyczaj oscylują wokół 1-3% od kwoty, którą wpłaca uczestnik. Prowizja pośrednika może też być zależna od waluty, w której wykonywana jest płatność. Warto też porównać koszty przewalutowania jeżeli chcemy aby uczestnicy z zagranicy płacili w swojej walucie na nasze konto złotówkowe. Jeśli organizujemy wydarzenie i planujemy zaprosić gości ze Stanów Zjednoczonych to warto upewnić się, że wybrany przez nas pośrednik płatności obsługuje popularne w USA karty kredytowe American Express.

Przygotowanie i podpisanie umowy z pośrednikiem płatności jest procesem który trwa zazwyczaj około trzech tygodni. Warto więc się za to zabrać odpowiednio wcześnie, aby uniknąć stresu i… zdążyć przed otwarciem rejestracji - zwłaszcza, że sama umowa to nie wszystko!

Mam umowę. Co teraz? Teraz zespół [eventshaper](https://eventshaper.pl?utm_source=eventshaper-blog&utm_medium=referral&utm_campaign=blog&utm_term=article1) wdroży dla Ciebie płatności zgodnie z Twoimi oczekiwaniami odnośnie kwot, walut oraz odpowiedniego zachowania strony wydarzenia. Jedyne co musisz zrobić to przekazać swoje ID oraz PIN konta, z którym się zintegrujemy. Standardowe wdrożenia trwają około tygodnia.

### Wariant 2 – płatności tradycyjnym przelewem bankowym

Drugim wariantem obsługi płatności na konferencji są tradycyjne przelewy bankowe. Jeśli wydarzenie które organizujesz jest małej lub średniej wielkości - do 300 osób - to można się pokusić o właśnie taką formę zbierania wpłat. Przelewy bankowe są mniej wygodną formą płatności zarówno dla uczestnika jak i dla organizatora, niemniej od wpłat nie jest pobierana żadna prowizja. Jeśli liczba uczestników jest niezbyt duża i codzienne sprawdzanie salda na koncie bankowym nie stanowi problemu, to tradycyjne przelewy jak najbardziej zdadzą egzamin.

##### Jak to będzie wyglądało?
1. Uczestnik wchodzi na stronę wydarzenia
2. Poprawnie wypełnia formularz i klika ‘Zarejestruj’. W tym momencie:
  - uczestnik automatycznie trafia na listę uczestników w eventshaper - jako nieopłacony
  - uczestnik otrzymuje wiadomość email z danymi do przelewu bankowego
  - do maila można dołączyć automatycznie wygenerowaną fakturę pro-forma
3. Na stronie z formularzem wyświetli się komunikat, że rejestracja przebiegła prawidłowo
4. Organizator może zalogować się do banku i sprawdzić czy dany uczestnik opłacił uczestnictwo i następnie ręcznie oznaczyć uczestnika jako 'opłacony'

##### Dodatkowo:
- podczas oznaczania płatności uczestnika można wybrać opcję wysyłki automatycznie wygenerowanej faktury VAT

### Wariant 3 – Mix płatności zintegrowanych oraz tradycyjnych

Organizatorzy często pytają nas o możliwość wdrożenia dwóch rodzajów płatności zarówno zintegrowanych jak i tradycyjnych. Dobre wieści są takie, że oczywiście w [eventshaper](https://eventshaper.pl?utm_source=eventshaper-blog&utm_medium=referral&utm_campaign=blog&utm_term=article1) wszystko da się zrobić! Jak to wygląda?

1. W formularzu rejestracyjnym dodamy kolejne pole w którym uczestnik będzie wybierał w jaki sposób chce zapłacić - do wyboru będzie miał dwie opcje:
  - tradycyjny przelew bankowy
  - płatność internetową
2. W zależności od opcji, którą wybierze, dalszy scenariusz będzie zgodny z Wariantem 1 lub Wariantem 2.
3. Organizator będzie mógł w prosty sposób filtrować uczestników według typu płatności.

Niezależnie od wariantu, który wybierzesz, zespół [eventshaper](https://eventshaper.pl?utm_source=eventshaper-blog&utm_medium=referral&utm_campaign=blog&utm_term=article1) pomoże osiągnąć Ci zamierzony cel i zadba o najwyższy poziom obsługi informatycznej Twoich uczestników. Jeśli masz więcej pytań to zachęcamy do kontaktu!

 